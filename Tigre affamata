Delicato come un ricordo
pallido di luna
ti circondi di bellezza
e se le parole non ti bastano ricorri agli occhi
le tigri che ti mangiano le vene 
affamate ti custodiscono
fammi avvicinare
nei sogni ti pulisco le ferite
ascolta il canto delle aquile lontane
la primavera è vicina
dalla prigione africana quegli occhi sorvegliano
animale in gabbia aspetti
un giorno che vestito di ricordi venga a raggiungerti
l’unica che sappia domare la bestia che ti divora
la chitarra scordata che non riesci a far cantare
di luna piena non ami più l’odore
e il dolce sapore della pelle di donna non conosci più
ti nutri di ricordi 
e nei sogni posso riscaldarti
tigre affamata
mai sveglia mai dormiente

