Il mio braccio debole
non regge il peso della spada che tu m’offri 
non si addice alla mia pelle questo metallo freddo
non uno scudo 
né una corazza
non un elmo sul capo chinato. 
Né mai alcuna lama potrà fendere l’aria
e dalle mie dita non alcuna freccia potrà essere scoccata;
mai un’arma riuscì a sollevare la mia mano
molle e fiacca,
prostrato il mio mento, accondiscendente
attendo la resa,
tagliati i viveri alle mie ossa
nutro la speranza d’una bandiera bianca
spuntare all’orizzonte.
